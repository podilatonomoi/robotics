# robotics
Έργο για τον διαγωνισμό ρομποτικής της ΕΛΛΑΚ - Safe Bicycle


Παρατηρείται συχνά στη χώρα μας πως ένα μεγάλο μέρος των ατυχημάτων εν ώρα οδήγησης γίνονται εμπλεκομένου κάποιου ποδηλάτου. Σχεδόν καθημερινά είναι πλέον στο δελτίο συμβάντων της Τροχαίας, τα τροχαία ατυχήματα με την εμπλοκή ποδηλάτων. Σύμφωνα, μάλιστα και με τις στατιστικές τα ατυχήματα αυτά πολλαπλασιάζονται σε καθημερινή βάση. Το φαινόμενο αυτό δεν παρατηρείται μόνο στον ελλαδικό, αλλά τόσο στον ευρωπαϊκό όσο και στον παγκόσμιο χώρο. Αυτό, καθώς το ποδήλατο αποτελεί πλέον ένα ευρέως διαδεδομένο μέσο μεταφοράς μεταξύ των ανθρώπων των μεγάλων πόλεων όπως και των μικρών κοινωνιών χάρη στο οποίο εξυπηρετούνται πολλοί τομείς. Όπως η μείωση της ρύπανσης, η καθημερινή γυμναστική και άθληση, χαμηλότερο κόστος συντήρησης και χρήσης από το αυτοκίνητο και τα μηχανάκια, η προσφορά της ευχαρίστησης με μία πρωινή ή απογευματινή βόλτα απολαμβάνοντας την αύρα της πόλης. Υπάρχει μεγάλη στροφή στα ποδήλατα, δημιουργούνται ειδικοί ποδηλατόδρομοι. 
Δεν πρέπει, λοιπόν, με κάποιο τρόπο να γίνει πιο ασφαλής η χρήση των ποδηλάτων που προσφέρουν τόσες ευεργεσίες; Υπάρχει λύση για την επίτευξη αυτού του στόχου; 

Βέβαια υπάρχει. Και ονομάζεται Safe bicycle.Πρόκειται για ένα έξυπνο ποδήλατο χάρη στο οποίο θα αποφεύγονται ατυχήματα. Θα έχει την ικανότητα να αναγνωρίζει τα εμπόδια, να εντοπίζει τις συνθήκες υπό τις οποίες θα έχει γίνει ένα ατύχημα. Επίσης θα παρέχει τη δυνατότητα να εντοπιστεί η τοποθεσία που λαμβάνει χώρα το συμβάν. Θα προειδοποιεί επίσης τον ποδηλάτη σε περίπτωση σύγκρουσης και κάποιου οποιουδήποτε αντικειμένου παρεμβάλλεται στην πορεία του ποδηλάτου.   Με άλλα λόγια θα προσφέρει μεγαλύτερη ασφάλεια στον ποδηλάτη καθώς θα του εξασφαλίζει και μεγαλύτερη προστασία.

Όσον αφορά τη μορφή της κατασκευής, θα αποτελείται από ένα μοντέλο ποδηλάτου πάνω στο οποίο θα είναι προσαρμοσμένοι ορισμένοι αισθητήρες. Οι αισθητήρες αυτοί θα συμβάλλουν στην άμεση προειδοποίηση καθώς και στον γρήγορο εντοπισμό του τραυματία σε περίπτωση κάποιου συμβάντος. Οι αισθητήρες αυτοί θα συνεργούν στην ασφάλεια και στην ομαλή σωματική κατάσταση του του οδηγού του ποδηλάτου. Πιο αναλυτικά αυτό το σύστημα αισθητήρων θα αποτελείται από:

1. Arduino
2. Αισθητήρες εντοπισμού
3. Αισθητήρες θερμοκρασίας
4. Αισθητήρες ήχου 
5. Αισθητήρες εντοπισμού (σαν τη λειτουργία του GPS)
Οι παραπάνω αισθητήρες εκτός του ότι θα επιτελούν ο καθένας κάποια λειτουργία που θα συμβάλλει στο σύστημα, θα αλληλεπιδρούν μεταξύ τους. Ας παραθέσουμε τις λειτουργίες αυτές…

Αισθητήρες θερμοκρασίας: Οι εν λόγω αισθητήρες θα τοποθετούνται κυρίως στα ελαστικά/ λάστιχα ώστε να υπολογίζεται και να αναγνωρίζεται η διαφορά θερμοκρασίας από την εν κινήσει κατάσταση και τη στιγμή που θα σταματάει. Με άλλα λόγια, όταν η θερμοκρασία χαμηλώνει απότομα ο αισθητήρας θα εμφανίζει την συγκεκριμένη ένδειξη. Η απότομη αυτή μείωση θα μπορεί να αντιστοιχεί και σε κάποιο δυστύχημα. Έτσι, ο υπολογισμός αυτός θα επηρεάζει και τον αισθητήρα εντοπισμού.

Αισθητήρες ήχου: που θα τοποθετούνται κυρίως στο μέλος του τιμονιού, με στόχο τον εντοπισμό κάποιου τυχαίου εμποδίου και την έγκαιρη και ταχεία προειδοποίηση του μέσω του ήχου. Έτσι σε περίπτωση επικείμενου ατυχήματος θα δύναται να ενημερώνεται για το εμπόδιο, ώστε να το αποφεύγει. Η φιλοσοφία αυτή, της εφαρμογής δηλαδή του ήχου, είναι παρόμοια και με εκείνη που χρησιμοποιούν τα αυτοκίνητα για να προλαβαίνουν τη σύγκρουση.

Αισθητήρες πίεσης: τοποθετημένοι στο σκελετό του ποδηλάτου. Σκοπός αυτής της ενέργειας είναι να αναγνωρίζει ο αισθητήρας πότε το ποδήλατο θα συγκρουστεί. Οπότε όταν γίνει κάποιο ατύχημα, το σύστημα θα ενημερώνεται και θα δέχεται ειδοποίηση. Το συγκεκριμένο βήμα είναι φυσικό επόμενο εκείνου της χρήσης αισθητήρα ήχου καθώς και η ίδια η ενέργεια είναι φυσικό επόμενο της προειδοποίησης, η σύγκρουση δηλάδη. Επομένως θα υπάρχει συνεργασία και με τον αισθητήρα εντοπισμού που θα δέχεται και θα εκπέμπει το μήνυμα της σύγκρουσης/ πτώσης.

Αισθητήρες εντοπισμού τοποθεσίας: Τελευταίος, μα όχι λιγότερο σημαντικός από τους υπόλοιπους, ο αισθητήρας που θα έχει τη δυνατότητα να εντοπίζει τις συντεταγμένες της τοποθεσίας του ποδηλάτη όταν θα έχει προκληθεί κάποια πτώση. Ακολουθεί τους υπόλοιπους προειδοποιητικούς και συνεργάζεται με όλους. Σκοπός αυτού να εκπέμπει μήνυμα σε κάποια κοντινή με την τοποθεσία του συμβάντος δημόσια ή ιδιωτική υπηρεσία, προκειμένου να καλούνται αυτές με τις σειρά τους πιο γρήγορα, πιο εφικτά και πιο αποτελεσματικά σε βοήθεια.

Ως ομάδα, θεωρούμε πως τα οφέλη εκτός από μακροπρόθεσμα είναι και πολλά και άξια λόγου. Κατ’ αρχάς επιτυγχάνεται η μείωση της ρύπανσης του περιβάλλοντος αφού με ασφαλή χρήση ποδηλάτων θα υπάρχουν και πιο πολλά που θα κυκλοφορούν. Έτσι θα συμβάλλουμε και στη συνθήκη του Κιότο που θέτει ως υποχρέωση και έργο της κάθε χώρας τη μείωση των ρύπων έως και 22% έως το 2020. Θα μειωθεί και η ηχορύπανση παράλληλα Επίσης θα υπάρξει συμβολή και στον οικονομικό τομέα λόγω της μείωσης χρήσης των αυτοκινήτων. Η ψυχολογία των ανθρώπων θα επηρεαστεί θετικά καθώς χωρίς ατυχήματα θα εξαλειφθούν σιγά σιγά και οι διαμάχες μεταξύ οδηγών, πεζών, ποδηλατών με ένα ευχάριστο περιβάλλον να κυριαρχεί. Παρεπόμενο αυτού και η συνεργασία μεταξύ των πολιτών.

Άρα, για σκεφτείτε! Μία πόλη χωρίς μόλυνση, με οικονομική άνεση, με συνεργασία και θετικότητα μεταξύ των πολιτών… Δεν είναι αυτό που αναζητά όλος ο κόσμος παγκοσμίως; Αυτό προσφέρει το SAFE BICYCLE!!!!!!!
